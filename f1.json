{
  "text": "Ще не вмерли, Україно,\nІ слава, і воля!\nЩе нам, браття-молодці,\nУсміхнеться доля!\nЗгинуть наші вороги,\nЯк роса на сонці;\nЗапануєм, браття й ми\nУ своїй сторонці.\n\nПриспів:\n\nДушу, тіло ми положим\nЗа свою свободу\nІ покажем, що ми браття\nКозацького роду.\nГей-гей, браття миле,\nНумо братися за діло!\nГей-гей пора встати,\nПора волю добувати!\n\nНаливайко, Залізняк\nІ Тарас Трясило\nКличуть нас із-за могил\nНа святеє діло.\nІзгадаймо славну смерть\nЛицарства-козацтва,\nЩоб не втратить марне нам\nСвоєго юнацтва.\n\nПриспів.\n\nОй, Богдане, Богдане,\nСлавний наш гетьмане!\nНа-що віддав Україну\nМоскалям поганим?!\nЩоб вернути її честь,\nЛяжем головами,\nНазовемся України\nВірними синами!\n\nПриспів.\n\nНаші браття слов’яни\nВже за зброю взялись;\nНе діжде ніхто, щоб ми\nПо-заду зістались.\nПоєднаймось разом всі,\nБратчики-славяне:\nНехай гинуть вороги,\nНай воля настане!\n\nПриспів.",
  "lang": "uk"
}